# "Empasoft CTF 2025" тэмцээний удирдамж

2025.10.01, Улаанбаатар хот

## 1. Тэмцээний тухай

Эмпасофт Технологийн Сургууль Монгол улсын их дээд сургуулиудын оюутнуудын дунд "Empasoft CTF" (цаашид Тэмцээн гэх) хоёр дахь удаагаа тэмцээнийг зохион байгуулж байна. Тэмцээний гол зорилго нь кибер аюулгүй байдлын салбарын мэргэжилтэн, боловсон хүчний чадавхыг нэмэгдүүлэх, туршлага солилцох, мэргэжлээ сурталчлах, бүтээлч чадварыг таниулахад оршино.

## 2. Тэмцээний хамрах хүрээ

Монгол улсын их дээд сургуулийн I-IV түвшний оюутан болон ЕБС-ын сурагчид оролцох боломжтой.

## 3. Тэмцээний үе шат, агуулга

Тэмцээн нь 2 үе шаттай байна:

- 1-р үе (онлайн): 2025.10.15-ны өдрийн 18:00 цагаас эхэлж, 2025.10.17-ын өдрийн 18:00 цагт дуусна.
- 2-р үе (танхим)
  - 2025.10.25-ны өдрийн 11:00 цагаас эхэлж, 6 цагийн турш үргэлжилнэ.
  - 1-р үеэс шалгарсан **10 баг** болон **урилга авсан 10 баг** оролцоно.
  - Урилга илгээх шалгуур:
    - Тэмцээнийг хүртээмжтэй болгох үүднээс мэдээллийн технологи, кибер аюулгүй байдлын хөтөлбөр бүхий их дээд сургуулиудын багууд.
    - CTF тэмцээнүүдэд амжилт гаргасан ЕБС-ын багууд.
  - Урилгыг 2025.10.20-ны өдөр илгээнэ.

## 4. Тэмцээний дүрэм

### 4.1. Ерөнхий шаардлага

1. Монгол Улсын их сургуулийн I-IV түвшний оюутан, эсвэл ЕБС-ын сурагч байх
2. Оролцогч нь заавал нэг багт харьяалагдана.
3. Баг нь зөвхөн нэг сургуулийн бүрэлдэхүүнтэй байх. ЕБС-ын багийн хувьд сургууль харгалзахгүй.
4. Тэмцээний даалгавар, цаг, маргааныг шийдвэрлэх эцсийн хариуцагч нь **шүүгчийн баг** байна.

### 4.2. Багт тавигдах шаардлага

1. Баг нь **3 хүртэлх** гишүүнтэй байна.
2. Багууд тоглогчдын нэр, сургуулийн нэр, имэйл, утсыг бүртгүүлэх ба эдгээр мэдээллийг зөвхөн тэмцээн зохион байгуулах зорилгоор ашиглана.
3. Баг нь зөвхөн нэг их дээд сургуулийн бүрэлдэхүүнтэй байх. ЕБС-ын багийн хувьд сургууль харгалзахгүй.
4. Тоглогч болон багийн нэр нь албан бус байж болно. Баг болон тоглогчийн нэр латин, кирилл үсэг, тоо, хоосон зай (space), тусгай тэмдэгт `[ .,+-*\!@#$%^&()_={}[]|?<>:;”’/ ]` зэргээс бүрдэнэ.
   - 4.1. Нэр нь гэмт хэрэг, порнограф болон бусад ёс зүйгүй агуулгатай байхыг хориглоно.
   - 4.2. Шаардлага хангаагүй нэрийг зохион байгуулагч өөрчлөх эрхтэй.
5. Багийн ахлагч нь системд багийн бүртгэлийг үүсгэнэ.
6. Багуудын оролцооны мэдээлэл, оноо нь вэбээр ил тод харагдана.
7. Эргэлзээтэй нөхцөл үүсвэл шүүгчдэд хандана.
8. Эцсийн шатанд оролцох гишүүн бүр сургуулийн тодорхойлолттой ирэх ба авчраагүй тохиолдолд тухайн тоглогчийг тэмцээнд оролцуулах боломжгүй болно.

### 4.3. Явагдах зарчим

1. Тэмцээний үргэлжлэх хугацаа:
   1. 1-р шат – 48 цаг
   2. 2-р шат – 6 цаг
2. Онооны систем нь динамик байна:
   1. Тухайн бодлого олон баг бодох тусам оноо буурсан байдлаар оноо авна.
   2. Цөөн шийдэгдсэн бодлогын оноо өндөр хэвээр үлдэнэ.
3. Флагийн формат: `ECTF{flag}`
4. Асуулт хариултыг [Empasoft сургуулийн КАБ-ын клубын](https://discord.gg/FrPJYXVd) Discord сервер дээр хэлэлцэнэ.
5. Алдаа (bug) илэрвэл шүүгчид мэдэгдэнэ.

### 4.4. Үнэлгээ

1. Даалгавруудын оноо 1000 хүртэлх оноотой байх бөгөөд Динамик онооны системтэй байна. ба динамик онооны зарчмаар явагдана. Даалгаврууд бүлэг бүлэгт хуваарилагдана.
2. Хэн ч хийж чадаагүй бодлогод зөвлөмж (hint) өгнө.
3. Хамгийн их оноо авсан 10 багийг эцсийн шатанд шалгаруулах ба тэнцүү оноотой багуудын хувьд даалгавар бүрийн хариуг серверт илгээсэн цагийг үндэслэн хугацааны нийлбэрээр эрэмбэлж хамгийн бага хугацаанд хийж гүйцэтгэснийг шалгаруулна.
4. Олон нийт үнэлгээг вэбээр харна.

### 4.5. Хориглох зүйлс

1. Монгол улсын аливаа хууль, тогтоомж, эрх зүйн баримт бичигт харшлах үйлдэл хийхийг хориглоно.
2. Ямар нэгэн хууль бус, ёс зүйгүй үйлдэл хийх, хийхийг оролдох, татагдан оролцохыг хориглоно.
3. Виртуал машины хостын сүлжээний тохиргоо /Network adapter, NAT гэх мэт/-г өөрчлөхийг хориглоно.
4. Тэмцээн явагдаж байгаа систем рүү халдлага хийсэн, хийхийг оролдсон тохиолдолд тухайн багийг тэмцээнээс хасна.
5. Тоног төхөөрөмжтэй холбоотой ямар нэгэн хүндрэл, лавлах зүйл үүссэн тохиолдолд зохион байгуулагчид цахим хуудсан дээр байрлах чатаар мэдэгдэнэ.
6. Тэмцээний үед бэлдэж өгсөн машинуудын логийг хаах, хяналтын зорилгоор ашиглагдаж буй программыг /cAdvisor, Alloy, Prometheus, Loki, Grafana гэх мэт/ зогсоохыг хориглоно.
7. Тэмцээний эхний шат эхэлснээс хойш багийн бүрэлдэхүүнд өөрчлөлт оруулахыг хориглоно.
8. Багийн нэг гишүүн тэмцээнд оролцох боломжгүй болсон тохиолдолд тэмцээнийг үргэлжлүүлж болох ба нөхөж гишүүн оруулахгүй.
9. Багийн гишүүд тэмцээнд оролцох боломжгүй болсон тохиолдолд багийг тэмцээнээс хасах ба ямар нэгэн нөөц тоглогч оруулахыг хориглоно.
10. Тэмцээн эхлэх цагаас хоцорч ирсэн баг, багийн гишүүнийг тоглолтод оруулж болох ба хоцорсон цагийг нөхөж олгохгүй.
11. Тэмцээний дундаас тэмцээнийг орхиж болох ба энэ тохиолдолд буцаж тоглолтод орохыг хориглоно.
12. Тэмцээн эхэлснээс хойш дуустал багийн гишүүд ямар нэгэн байдлаар гаднаас зөвлөгөө, дэмжлэг авахыг хориглоно.
13. Тэмцээн эхэлснээс хойш дуусах хүртэл баг нь багийн гишүүн биш этгээд болон зөвлөх, төлөөлөгч гишүүн, дэмжигчээс тусламж, дэмжлэг авахыг хориглоно.
14. Хэрвээ ямар нэгэн хэлбэрээр тухайлбал, утасны яриа, дуудлага, дохио, чат, мессеж, харилцан яриа, тусламж хүсэх зэрэг үйлдэл үүссэн тохиолдол нь тухайн багийн оноог бууруулах эсвэл тоглолтоос хасах үндэслэл болно.

### 4.5. Бусад

1. Тэмцээний эцсийн шатны үеэр интернэт холболтоор хангана.
2. Багийн гишүүд тэмцээнд өөрсдийн зөөврийн компьютертой оролцоно.

### 4.6. Асуулт, маргаан

1. Маргааны үед зөвхөн багийн ахлагч шүүгчидтэй харилцана.
2. Тоглолтын цаг дуусаагүй үед маргаан үүсгэхийг хориглоно.
3. Дүрэмд заагаагүй асуудлыг шүүгчдийн олонхын саналаар шийдвэрлэнэ.
4. Шийдвэртэй санал нийлэхгүй бол тэмцээн дууссаны дараа зохион байгуулагчдад албан ёсоор хүсэлт гаргана.

## 5. Бусад

Тус удирдамжинд өөрчлөлт орох боломжтой бөгөөд өөрчлөлт орох бүрт [Empasoft Institute of Technology](https://www.facebook.com/empasoftuniversity) Facebook цахим хуудсаар мэдээлнэ.
